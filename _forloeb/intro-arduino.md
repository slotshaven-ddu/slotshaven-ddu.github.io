---
title: Digital knap med lys og Arduino
description: '- så er vi gang'
periode: 'august - medio september'
order: 0
---
Det første projekt er en introduktion til faget – men også en genopfriskning af nogle af de væsentlige kompetencer fra 1.g og 2.g, som er lært engang men måske lidt glemt, og som vil være nyttige i faget.

Projektopgaven er at lave en lysinstallation. Hver gruppe skal selv lave knap, som kan aktivere en Arduino og derigennem også en stribe lysdioder. Knappen laves med laserskærer og består af pap, sølvpapir og skumgummi - men det betyder ikke, at den ikke kan komme til at se rasende godt ud. Faktisk afrunder vi forløbet med en konkurrence, hvor vi kårer den den flotteste og bedste knap og lys!

Vi tilbringer en del tid i værkstedet når vi bygger den fysiske del af produktet.

Dette forløb introducerer og genopfrisker en række arbejdsgange, værktøjer og begreber som vi skal anvende resten af skoleåret, fx: 

- Idegenerering – knap og lys skal være en helhed (tema)
- Adobe Illustrator – til at lave skærefilerne til laserskæreren
- El-lære – knappen skal jo skabe en elektrisk forbindelse, som kan aktivere Arduino’en
- Programmering – Arduino’en skal styre lyset, når knappen trykkes ind
- Funktionelt design – knap og lys skal virke
- Projektstyring – der er kun 4 uger til hele projektet
- Gruppearbejde – roller, aftaler, samarbejde
